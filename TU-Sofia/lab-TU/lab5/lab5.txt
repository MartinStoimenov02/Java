Създайте клас User, съдържащ информация за потребителско име, парола и телефонен номер. Напишете конструктор с параметри и създайте необходимите get/set методи. Напишете клас, който валидира потребителски имена въз основа на следните изисквания:
• може да съдържат букви от a-z малки;
• може да съдържат и цифрите от 0-9;
• може да съдържат долна черта или тире;
• дължината на всяко потребителско име може да бъде от 3 до 15 символа.
По аналогичен начин реализирайте клас, който валидира дали избраната от всеки потребител парола отговаря на следните изисквания:
• минимална дължина 11символа;
• може да съдържа само букви a-z и A-Z.
Реализирайте собствени изключения – WrongUserException и WrongPhoneNumberException. Напишете интерфейс ValidatePhone, съдържащ статичен метод boolean validatePhoneNumber(String phoneNumber), който се имплементира от класа User. Нека при непълен или грешен (съдържащ не само цифри) номер да се хвърля WrongPhoneNumberException.
Създайте тестов клас, в който при стартиране на програмата на потребителя се предлагат следните 2 опции – регистрация или вход. При избор на първата се прави проверка за вече съществуващо потребителско име в предварително създаден масив от тип User, съответни проверки за валидация на потребителско име, парола и телефонен номер (необходимо е потребителят да въведе два пъти избраната парола). При избор на втората опция е необходимо да се направи проверка в масива с потребители и в зависимост от резултата да се изведат подходящи съобщения.