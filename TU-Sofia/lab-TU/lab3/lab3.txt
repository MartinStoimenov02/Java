1. Създайте клас Vehicle, описващ превозно средство и съдържащ информация за максимална скорост (махspeed), модел (model) и цена (price). Напишете конструктор с параметри и създайте необходимите get/set методи. В класа да се реализира абстрактен метод public abstract double checkPromo() за изчисление на промоционална цена – методът изчислява нова цена спрямо процент намаление. Създайте интерфейс IsLandVehicle, който има 1 абстрактен метод – void enterLand(). Създайте интерфейс IsSeaVessel, който има 1 абстрактен метод - void enterSea(). Нека класът превозно средство да се наследи от класовете Кола (Car), съдържащ информация мощност на двигател (kW), Ховъркрафт (Hovercraft), съдържащ информация за брой пътници (passengers) и Кораб (Ship), съдържащ информация за дедуейт (deadweight). Всеки от класовете да имплементира съответстващия интерфейс. Намалението при цената е съответно – 20% за автомобил, 3% за ховъркрафт и 0.3% за кораб. Създайте тестов клас, който създава обекти от тип Кола, Ховъркрафт и Кораб и проверява работоспособността им.


2.
Създайте програма, подпомагаща дейността на туристическа фирма. Фирмата организира 2 вида пътувания – екскурзии и почивки. Почивката е пътуване до даден курорт, в който цяла ваканция се изкарва в един хотел, а времето се използва според индивидуалните желания, а екскурзията е организирано пътуване, чиято цел е да се посетят различни места и туристически обекти и затова често нощувките са на различни места. Особеност на компанията е, че – в зависимост от вида на пътуването използва 2 вида транспорт – автобусен за екскурзиите и самолетен за почивките.
1. Създайте клас Пътешествие, съдържащ: дестинация, брой дни и цена. Да се реализират конструктор с параметри и подходящи get() и set() методи. В предварително обявената цена не се включва транспорта. Класът трябва да съдържа абстрактния метод fixPrice(price), при предефинирането на който трябва да се изчислява крайната цена всяко пътуване.
2. Дефинирайте клас Екскурзия, който наследява класа Пътешествие. Класът Екскурзия трябва да съдържа данни за броя на хотелите. Да се реализират конструктор с параметри и подходящи get() и set() методи. Автобусният транспорт, който компанията използва при екскурзии, оскъпява крайната цена с 10 процента.
3. Напишете клас Почивки, наследяващ класа Пътешествие. Класът Почивки трябва да съдържа информация за името на хотела, в който ще бъдат настанени клиентите. Да се реализират конструктор с параметри и подходящи get() и set() методи. Самолетният транспорт, който компанията използва увеличава крайната цена с 40 на сто.
4. Пътуването с автобус обикновено трае около 24 часа в едната посока. Създайте интерфейс Брой нощувки, който съдържа абстрактен метод, определящ броя нощувки при подаден брой дни на екскурзията. Нека този интерфейс да се имплементира от класа Екскурзия.
5. Създайте тестов клас, съдържащ main() метод, в който да демонстрирате работоспособността на програмата.


3. Да се реализира абстрактен клас Patient, който съдържа информация за пациент: име, адрес и ЕГН. За този клас да се реализират методи за въвеждане и извеждане, както и подходящи конструктори. Дефинирайте абстрактен метод cure().
Създайте производен клас SickPatient, който съдържа допълнителна информация за болен пациент: епикриза (в нея се записва от каква болест е болен човека и какви лекарства е приемал), текущ статус (болен или здрав) и ден на заболяване от началото на годината (число от 1 до 366). Реализирайте метод cure, на който по подаден String “име на лекарство“ и подадено число (количество, т.е. доза) се добавя информация в края на епикризата, че лекарството е прието в съответната доза.